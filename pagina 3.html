
<html>
<body>
	<head>
	   <link rel="stylesheet" type="text/css" href="stile.css">
	</head>

	<div class="contenitore">
	 <img src="images/mare.jpg" width="780" height="155">
	
	 <div class="sidebar">
			<li><a href="index.html">HOMEPAGE</a></li>
			<li><a href="pagina 1.html">L'INQUINAMENTO</a></li>
			<li><a href="pagina 2.html">SPECIE MARINE</a></li>
			<li><a href="pagina 3.html">ENERGIA MARINA</a></li>
	 </div>

	 <div class="contenuto">
	 	<h1 align="center">L'energia marina</h1>
	 	<img src="images/inquinamento2.jpg" width="600" height="300">
		<p>I mari e gli oceani rappresentano un’importante risorsa per le energie rinnovabili. Le principali fonti di energia marina da cui è possibile estrarre energia sono: le onde, le correnti, le maree, il gradiente di salinità ed il gradiente di temperatura.
		Tra queste, le tecnologie più mature sono quelle legate alle maree ed il moto ondoso. L’Italia, con quasi 8.000 km di coste, potrebbe essere uno dei paesi leader per la ricerca, lo sviluppo e l’implementazione di nuove tecnologie marine. Ad eccezione delle potenzialità di sfruttamento eolico, il Mar Mediterraneo presenta limiti naturali in quanto il dislivello mareale è di lieve entità ed il potenziale energetico da moto ondoso, se confrontato ad esempio con le aree oceaniche, è di un ordine di grandezza inferiore. 


		Ruolo e potenzialità nell’ambito della green economy
		Le energie rinnovabili marine (onde, vento e maree) hanno un elevato potenziale, ma nel 2008 queste tecnologie rappresentavano solo l’1% di tutta la produzione di energie rinnovabili. È improbabile che la capacità d’installazione possa divenire significativa nel 2020, in quanto, eccetto per l’eolico offshore, la maggior parte sono ancora in una fase concettuale e dimostrativa poiché un’importante barriera per la fase realizzativa è rappresentata dai costi tecnici. Tuttavia, le energie rinnovabili marine hanno un elevato potenziale e l’effettiva opportunità varierà da paese a paese in relazione al contesto nazionale e la risorsa energetica. Per sfruttare il potenziale delle energie rinnovabili marine nel guidare la green economy è importante che gli stati adottino una politica coerente e lungimirante con obiettivi specifici per queste tecnologie, e un sostegno finanziario mirato, da parte dei governi, per superare le barriere tecniche. I governi, inoltre potrebbero incentivare lo sviluppo cercando di ridurre i potenziali conflitti ambientali, legali e sociali e promuovere sinergie con le altre attività marine.
		In tale contesto l’Unione Europea ha inserito le energie rinnovabili marine nei programmi di politica comunitaria ad esempio istituendo fondi su progetti applicativi che incentivano l’utilizzo di tecnologie per lo sfruttamento di energia marina per la mobilità e i trasporti.

		Come si ricava energia dal mare
		L’energia da correnti di marea è creata dai cicli locali regolari diurni o semi-diurni. L’energia cinetica può essere sfruttata normalmente in aree costiere e in particolare dove ci sono stretti, isole e passaggi.
		La conversione di energia termica (OTEC) usa le differenze di temperatura tra la superficie e l’acqua profonda, in un ciclo di calore per produrre energia elettrica. In particolare, le aree tropicali sono più favorevoli per lo sfruttamento di tale risorsa in quanto il gradiente di temperatura è maggiore.
		Lo sfruttamento del potenziale osmotico deriva dalla differenza di salinità tra acqua di mare e acque dolci in aree continentali. Tale sfruttamento è possibile laddove i flussi di acqua dolce in mare sono molto abbondanti, e a tal proposito i paesi nordici risultano i più promettenti. Queste ultime due risorse sono ancora ad uno stadio di progettazione teorica.
		L’estrazione di energia dalle onde avviene sfruttando la differenza di energia potenziale gravitazionale tra cavo e cresta. Le tecnologie di convertitori da moto ondoso fino ad ora esistenti a livello internazionale, si dividono in varie categorie sulla base della posizione rispetto alla costa (linea di riva, area costiera, largo) e sul principio di funzionamento.

		Dal principio generale sono stati ideati diverse tipologie di dispositivi di seguito elencati:
 
		1. Oscillating Water Column (OWC): si sfrutta l’oscillazione del fluido all’interno di una camera che spinge l’aria attraverso una  turbina.
		2. Overtopping: si sfrutta la risalita dell’onda su di una rampa in cui a varie altezze si aprono fenditure per l’ingresso dell’acqua,  la quale viene fatta poi fluire da diverse altezze attraverso delle turbine idrauliche.
		3. Oscillating Wave Surge Converter (OWSC): sfrutta l’oscillazione di piastre galleggianti collegate a delle pompe idrauliche, a loro volta connesse ad una turbina: le onde che colpiscono la barriera sollevano le piastre galleggianti che comprimono, nel loro movimento, le pompe idrauliche, le quali trasferiscono l’energia immagazzinata nel fluido interno al rotore della turbina.
		4. Submerged Pressure Differential: si sfrutta l’oscillazione di una serie di boe immerse nel mezzo acquatico e ancorate al fondo,  il cui continuo movimento oscillatorio opera come pistone per pressurizzare l’acqua marina.
		5. Point Absorver: Sfrutta il sollevamento e l’abbassamento di un oggetto in galleggiamento durante il passaggio dell’onda per azionare una pompa idraulica.
		6. Attenuator: dispositivo che agisce in maniera simile al sistema precedente, con più segmenti galleggianti collegati fra loro e ortogonali rispetto alle onde in arrivo.
</p>

	 </div>

	</div>
	
</body>
</html>